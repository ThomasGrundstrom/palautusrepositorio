# Start, Stop, Continue, More of, Less of Wheel

Retrospektiivitekniikka, jossa aloitetaan piirtämällä viiteen osaan jaettu ympyrä. Ympyrän osille annetaan nimet, jotka viittaavat kysymyksiin, joihin retrospektiivissä on tarkoitus vastata. Kysymykset ovat: 

- Pitäisikö meidän alkaa tekemään jotain, mitä emme ole vielä tehneet?
- Onko jotain sellaista, minkä tekeminen meidän pitäisi lopettaa?
- Mitkä tekemistämme asioista toimivat niin hyvin, että tahdomme jatkaa niiden tekemistä?
- Mitä meidän pitäisi tehdä enemmän?
- Mitä meidän pitäisi tehdä vähemmän?

Tiimin jäsenet vastaavat vapaasti esitettyihin kysymyksiin ja tilaisuudessa esitetyt kommentit kirjoitetaan ylös. Keskustelun tulisi kestää noin 10-25 minuuttia riippuen ryhmän koosta ja siitä, kuinka pitkää ajanjaksoa retrospektiivissä käsitellään.


# Glad, Sad, Mad

Retrospektiivitekniikka, joka alkaa sillä, että tiimin jäsenet kirjoittavat kuluneen sprintin aikana huomaamiansa, työhön vaikuttavia asioita ylös lapuille siten, että yksittäistä lappua kohden tulee yksi asia. Lappujen kirjoittamiseen tulisi käyttää 10-15 minuuttia. Tämän jälkeen jokainen esittelee lyhyesti omat lappunsa ja asettaa laput valkotaululle. Valkotaulu jaetaan kolmeen alueeseen, joille annetaan otsikoiksi Glad, Sad ja Mad. Jokainen lappu laitetaan sitä parhaaten kuvaavan kategorian alle sen mukaan, minkälaisia ajatuksia se herättää kirjoittajassa. Lappujen laittamiseen valkotaululle tulisi käyttää 10-15 minuuttia. Tämän jälkeen ryhmän jäsenet äänestävät, mistä valkotaululle asetetuista aiheista haluavat keskustella. Keskustelu aloitetaan aiheista, jotka saivat eniten ääniä ja keskustelun aihe siiryy aina seuraavaksi eniten ääniä saaneeseen aiheeseen. Keskustelun kuuluisi keskittyä siihen, mitä seuraavassa sprintissä voidaan kehittää aiheeseen liittyen. Keskustelu lopetetaan joko siinä vaiheessa, kun kaikki aiheet on käyty läpi, tai siinä vaiheessa, kun koko aktiviteettiin on käytetty tunnin verran aikaa.
